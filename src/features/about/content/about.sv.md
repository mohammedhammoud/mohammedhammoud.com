---
title: "Om mig"
description: "Läs mer om min bakgrund och erfarenhet"
path: "om"
shouldShowTitle: false
---

## Bakgrund

Jag heter Mohammed och bor i Stockholm. Jag har byggt produkter för webb och mobil i över 13 år, både på byrå, i produktteam och i mitt eget bolag.

På Will & Skill jobbade jag i fyra år med kunder som Samsung, Nike och Ericsson. Därefter började jag på Telia Play, där jag ledde migreringen av mobilappen från en äldre hybridlösning till React Native.

Efter det startade jag The Clever Company och arbetade som fristående konsult. År 2022 blev jag anställd på Telia Company, initialt inom TV4-verksamheten, där jag arbetade med C More och Telia Play. I dag arbetar jag med Telia Play som Tech Lead och Community Lead och driver tekniska beslut, gemensamma arbetssätt och samarbete mellan webb- och Smart TV-teamen.

## Vad jag jobbar med

Jag bygger främst i TypeScript med React och SolidJS. Jag gillar tydliga gränser i kodbasen, återanvändbara UI-mönster och dataflöden som är lätta att följa och vidareutveckla.

Jag har jobbat både i monorepos och i upplägg där varje app eller tjänst har sitt eget repo. När det är rimligt bygger jag gärna gemensamma byggstenar, som komponenter, verktyg och konventioner som flera kan använda. I vardagen ingår ofta Vite, Storybook, linting, typkontroller och automatiska tester (enhetstester och end-to-end).

På backend bygger jag API:er med Python/Django och Node.js och använder REST eller GraphQL beroende på behov. Jag är van att ta saker från utveckling till produktion med Docker och CI/CD.

Jag försöker hålla lösningar enkla och lätta att ändra över tid, med användaren i åtanke.

## Utanför jobbet

Jag intresserar mig för cybersäkerhet och går just nu Googles Cybersecurity Certificate, med ett långsiktigt intresse för applikations- och molnsäkerhet.

Jag pratar engelska, svenska och arabiska.
