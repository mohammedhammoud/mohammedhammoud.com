---
title: "Om mig"
description: "Läs mer om min bakgrund och erfarenhet"
path: "om"
shouldShowTitle: false
---

## Bakgrund

Jag heter Mohammed, utvecklare baserad i Stockholm. I över 13 år har jag byggt webb och mobilappar i byråmiljöer, produktteam och via mitt eget konsultbolag.

Jag började som webbutvecklare på Försvarsmakten och arbetade därefter i fyra år på Will & Skill med uppdrag för kunder som Samsung, Nike, Ericsson och Telia.

2018 började jag på Telia Play. Senare startade jag The Clever Company och arbetade som fristående konsult. 2022 återvände jag till Telia Company, initialt inom TV4, där jag arbetade med C More och Telia Play. I dag arbetar jag med Telia Play som Tech Lead och Community Lead och driver tekniska beslut, gemensamma arbetssätt och samarbete mellan webb- och Smart TV-teamen.

## Vad jag jobbar med

Jag bygger främst i TypeScript med React och SolidJS. Jag gillar tydliga gränser i kodbasen, återanvändbara UI-mönster och dataflöden som är lätta att följa och vidareutveckla.

Jag har jobbat både i monorepos och i upplägg där varje app eller tjänst har sitt eget repo. När det är rimligt bygger jag gärna gemensamma byggstenar, som komponenter, verktyg och konventioner som flera kan använda. I vardagen ingår ofta Vite, Storybook, linting, typkontroller och automatiska tester (enhetstester och end-to-end).

På backend bygger jag API:er med Python/Django och Node.js och använder REST eller GraphQL beroende på behov. Jag är van att ta saker från utveckling till produktion med Docker och CI/CD.

Jag försöker hålla lösningar enkla och lätta att ändra över tid, med användaren i åtanke.

## Utanför jobbet

Jag intresserar mig för cybersäkerhet och går just nu Googles Cybersecurity Certificate, med ett långsiktigt intresse för applikations- och molnsäkerhet.

Jag pratar svenska, engelska och arabiska.
